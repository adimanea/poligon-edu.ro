---
layout: default
title: Bun venit!
---


# Bun venit!

English version [here](english.html).

**Poligon Educational** este un proiect care prezintă științele (în special, matematica, fizica și informatica)
împreună cu dezvoltarea lor istorică, tehnologie, legături și aplicații cu alte discipline.

* Știai că există un [program Erasmus care studiază matematica folosind teatrul](https://scoala9.ro/la-tabla-sau-pe-scena-cum-sa-joci-teatru-la-ora-de-mate/2264)?
* Știi ce fel de matematică este [domeniul de expertiză al Președintelui Nicușor Dan](https://mindcraftstories.ro/stiinta/matematicianul-nicusor-dan-aduce-teoria-lui-arakelov-la-cotroceni/)?
* Te-ar surprinde să afli că metafora ― da, procedeul literar pe care l-ai învățat la școală — este [folositoare în educația științifică](https://www.dilema.ro/caleidoscopie/limba-literatura-matematica)?
* Ți-ar plăcea să te joci într-un [simulator de geometrie neeuclidiană](https://mindcraftstories.ro/cultura/3-jocuri-video-care-te-invata-matematica-de-nota-10/)?

Iată doar cîteva dintre exemplele care arată că legăturile dintre științe și celelalte 
discipline sînt mai diverse și ample decît par.

La noi, fiecare lecție este plină de discuții, exemple, aplicații și unelte digitale pentru a-ți hrăni curiozitatea.

Îți oferim [lecții private](lecții-private), care urmează programa școlară sau materia de examen ori de facultate,
și [cursuri personalizate](cursuri-personalizate), pe teme diverse, pentru care alcătuim împreună programul.

------

## Lecții private
...sau, cum li se mai spune, *meditații*. 

Dacă ai dificultăți în a te adapta la materia școlară sau pur și simplu vrei 
să înveți mai mult, te ajutăm! La fel și dacă te pregătești pentru un examen 
important, național sau internațional. 

Iată tot ce trebuie să știi înainte să începem să colaborăm:

* Materiile la care avem pregătire academică, pedagogică și experiență profesională, 
dar și didactică sînt: **matematică, informatică, fizică**.

* Aspirațiile sau obiectivele tale educaționale pot fi diverse! Fie că vrei să-ți îndrepți o notă proastă luată la clasă 
ori ai emoții pentru o testare națională (evaluare, bacalaureat) sau internațională (SAT, IB, GRE), sau ai 
probleme în sesiunea de examen (sau de restanțe) avem experiența și pregătirea necesară ca să te ajutăm.

* Limba de studiu poate să fie *română*, *engleză* sau *franceză*. Yes, we work with [international students](english.html)!
Mai mult, dacă nivelul tău al unei limbi străine nu este la capacitatea dorită, îți putem oferi 
lecții complementare care să te familiarizeze mai întîi cu termenii de specialitate. 
Duolingo nu prea te învață ce înseamnă *manifold*, *eigenvalue* sau *série entière*, nu-i așa? Noi te ajutăm!

* **Nu trebuie să cumperi niciun material de studiu**! Ghiozdanul plin de manuale, culegeri, caiete speciale, 
memoratoare și multe altele îl poți lăsa acasă. Dacă ai deja cărți, caiete sau fișe de exerciții pe care le 
folosești la școală, vom porni de la ele. Dacă nu, baza noastră materială conține cele mai populare manuale 
și culegeri pe care le vom folosi împreună. În plus, susținem digitalizarea materialelor educaționale, 
astfel că îți vom putea transmite temele în format PDF și chiar unele manuale ori liste de exerciții 
le vei putea salva pe computer. De asemenea, toate produsele software pe care le vom folosi vor fi 
gratuite și disponibile pe toate sistemele de operare, unele dintre ele, chiar și pe mobil.

* Lecțiile se desfășoară față în față, în București (în Titan) sau online (pe clasele noastre de Teams).

* Lucrăm, de obicei, individual, dar dacă ai colegi cu care vrei să te grupezi, adu-i și primiți reduceri împreună! 
Oricum, grupele nu vor depăși 3-4 elevi sau studenți și le vom alcătui numai dacă participanții au aproape același nivel de pregătire și obiective.
Dar, dacă nu ești confortabil într-un grup, spune-ne și lucrăm individual.

Dacă te-am convins, scrie-ne un [email](mailto:adrianmanea@poligon-edu.ro) sau folosește 
secțiunea [Contact](#colaborări-și-contact) și hai să învățăm împreună! 

Dacă mai ai neclarități, ne poți scrie acolo întrebările tale și îți răspundem imediat.

----

## Cursuri personalizate
Pentru cazurile cînd pur și simplu vrei să știi mai multe, îți oferim cursuri 
adaptate cerințelor și nivelului tău de pregătire, pe care le ajustăm exact așa cum 
ai nevoie ca să înțelegi ceea ce îți dorești.

### Cum funcționează?
Una dintre valorile importante ale activității noastre este personalizarea: vrem să alcătuim 
exact cursul care ți se potrivește. Fiecare capitol va fi adaptat cerințelor, așteptărilor 
și nivelului cursanților, iar întreaga structură se poate modifica în colaborare cu voi, 
astfel încît fiecare cursant să învețe cît mai eficient și să (vă) puteți răspunde la cît 
mai multe întrebări.

Programul este flexibil, întîlnirile se desfășoară online — dar, la cerere, ne putem întîlni 
și față în față, în București —, iar discuțiile și colaborările sînt încurajate, (aproape) obligatorii.

### Cît costă?
Cursurile se oferă în trei variante:

✅ *pachetul esențial*, care conține 5 întîlniri (aproximativ 10 ore) și costă 700 lei;

✅ *pachetul detaliat*, cu 10 întîlniri (aproximativ 20 ore) și costă 1200 lei.

✅ *pachetul premium*: Pentru încă 50% din valoarea cursurilor, vei primi înregistrările întîlnirilor, bibliografia recomandată și slide-urile de la toate prezentările.

Indiferent de pachet, vei beneficia de acces gratuit la un grup de WhatsApp, unde putem continua discuțiile și distribui materiale.

### Curios?
Programează o ședință de consultanță gratuită prin [email](mailto:adrianmanea@poligon-edu.ro) sau 
[WhatsApp](https://wa.me/40750408128) și hai să alcătuim împreună cursul pe care ți-l dorești!

----


## Cursurile noastre
### Istoria și filosofia matematicii sau Mulțimea numerelor reale
Am ales să ne concentrăm pe un obiect matematic pe cît de simplu în aparență, 
pe atît de profund, dificil și cu o istorie fascinantă: *mulțimea numerelor reale*. Vom vorbi pe rînd 
despre mulțimi, despre numere și vom răspunde la întrebarea *Ce face ca numere precum e, π sau să fie... reale?*

Accesează pagina cursului [aici](istorie_mate.html).

### Știința din carte: Detalii matematice în literatură
A citi literatură cu un ochi pentru matematica din ea înseamnă să 
fii pregătit să te întîlnești cu spații multidimensionale, cu arbori 
care ți se ramifică sub ochi.

Pornim de la lucrări din literatura modernă și contemporană și te invităm 
la o descoperire a detaliilor matematice care întregesc spațiile și lumile din ele.

Află mai multe pe [pagina cursului](literatura.html).

### Despre simetrie: estetică, matematică, științe ale naturii
Simetria ne înconjoară, avem o înțelegere intuitivă a ei, încît ne este greu să 
o definim riguros și ne surprinde să aflăm că este un concept de bază în matematică, 
chimie, fizică și nu numai.

Care este originea simetriei? Etimologia ne conduce la proprietăți metrice (măsurători) 
și totuși, astăzi o gîndim mai degrabă calitativ decît cantitativ.

Cum a ajuns să fie un concept de bază în științe, în artă și în filosofie?

Detalii pe [pagina cursului](simetrie.html).

### Muzica: limbaj, matematică, fizică
Prin faptul că are un mesaj și ne vorbește fiecăruia, muzica este un limbaj. 
Este, însă, și cel mai abstract: cuvintele sînt scrise cu semne pe care puțini 
le înțeleg, iar mesajul nu este mereu transparent.

Ordinea și regulile care alcătuiesc muzica sînt, în bună măsură, matematice: 
de la structura gamelor la cea a ritmului și poliritmilor.

Iar nu în ultimul rînd, muzica ne vorbește prin sunete, vibrații ale aerului, 
guvernate de legi fizice binecunoscute.

Unde și cum se întîlnesc toate acestea? Ce putem învăța de la Oliver Sacks și 
Leonard Bernstein despre rolul muzicii în viețile noastre? Ce înseamnă 
*muzică generativă* sau *ritmuri euclidiene*?

Află mai multe pe [pagina cursului](muzica.html).

### Gamification și concepte de game design în educație
Utilizarea uneltelor digitale, dar și dorința de a învăța prin descoperire, 
într-un mediu relaxat și care să distreze au condus la o intersecție tot mai 
mare între jocuri și educație. Este vorba atît despre jocurile video, 
cît și concepte clasice, teoretice de *teoria jocurilor* din matematică și economie.

Îți propunem o experiență de tipul *choose your own adventure*, 
împreună cu o doză de *choices matter* și chiar *roleplay*.

Dacă ești elev, student, profesor, gamer sau pur și simplu pasionat de știință, dar și 
de tehnologia și industria jocurilor video, vino să alcătuim împreună acest curs, 
în care să vedem cît de ajutătoare pot fi concepte precum cele de mai sus 
în aproape orice proces de învățare.

Accesează [pagina cursului](gamification.html), află mai multe și înscrie-te!

### Level up!
Transformă pasiunea pentru jocuri într-o experiență de socializare și învățare!

Jocurile, sub toate formele lor, oferă mult mai mult decît distracție, ochi obosiți 
și ore care zboară. Strategie, planificare, creativitate, imaginație — toate sînt puse 
la încercare în provocările pe care le înfrunți. Iar cînd ai și un grup cu care să le 
faci față, experiența se schimbă.

Îți propunem un mediu în care să te dezvolți ca gamer, dar și să înveți multe alte lucruri. 
Ne vom juca, vom discuta strategiile și poveștile spuse de jocuri video și board games, 
într-un cadru relaxat, dar și competitiv.

Dacă ai între 13 și 17 ani și locuiești în București, înscrie-te în clubul nostru!

[Află mai multe](level_up.html)!

---
## Despre
Poligon Educational a început oficial în 2022, dar a fost continuarea naturală a pasiunii
și implicării în educația și comunicarea științei pe care le-am avut încă din ultimii ani de liceu.
Am vrut să dau o formă publică acestor porniri și să cunosc oameni cu pasiuni și curiozități similare.

Eu sînt Adrian Manea, doctor în matematici din 2016, profesor și comunicator
al științei cu experiență academică și didactică.

Mă găsești pe [Facebook](https://www.facebook.com/adriancostinmanea) sau pe [site-ul personal](https://adrianmanea.xyz).

Mulți studenți mi-au spus că au trecut cu bine de examenele de matematică din primii ani de facultate prin
[seminariile mele de pe YouTube](https://www.youtube.com/@adrianmanea), pe care le-am predat la UPB și
le-am încărcat în perioada pandemiei de COVID-19.

Am avut bucuria și onoarea să colaborez cu mulți elevi, studenți și profesioniști diverși, care
[au apreciat](https://www.facebook.com/PoligonEducational/reviews) munca noastră împreună.

---

## Colaborări și contact
Dacă ai întrebări, vrei să ne urmărești sau să ne propui o colaborare, ne găsești prin:
* email: `adrianmanea@poligon-edu.ro`;
* WhatsApp: +40 750 408 128;
* [Facebook](https://www.facebook.com/PoligonEducational).