---
layout: default
title: Bun venit!
---

<!-- English version **[here](english.html)**. -->

# Bun venit!

**Poligon Educational** este un proiect care prezintă științele (în special, matematica, fizica și informatica)
împreună cu dezvoltarea lor istorică, tehnologie, legături și aplicații cu alte discipline.

* Știai că există un [program Erasmus care studiază matematica folosind teatrul](https://scoala9.ro/la-tabla-sau-pe-scena-cum-sa-joci-teatru-la-ora-de-mate/2264)?
* Știi ce fel de matematică este [domeniul de expertiză al Președintelui Nicușor Dan](https://mindcraftstories.ro/stiinta/matematicianul-nicusor-dan-aduce-teoria-lui-arakelov-la-cotroceni/)?
* Te-ar surprinde să afli că metafora ― da, procedeul literar pe care l-ai învățat la școală — este [folositoare în educația științifică](https://www.dilema.ro/caleidoscopie/limba-literatura-matematica)?
* Ți-ar plăcea să te joci într-un [simulator de geometrie neeuclidiană](https://mindcraftstories.ro/cultura/3-jocuri-video-care-te-invata-matematica-de-nota-10/)?

Iată doar cîteva dintre exemplele care arată că legăturile dintre științe și celelalte 
discipline sînt mai diverse și ample decît par.

Nivelul de dificultate este personalizat fiecărui elev, student sau cursant, iar fiecare lecție este plină de discuții,
exemple, aplicații și unelte digitale pentru a explora mai multe.

Îți oferim atît lecții private (cunoscute și ca meditații), care urmează programa școlară sau materia de examen ori de facultate,
cît și cursuri personalizate, pe teme diverse, pentru care alcătuim împreună programul.

## Lecții private
...sau, cum li se mai spune, meditații. Dacă ai dificultăți în a te adapta la nouă materie școlară 
ori doar la un capitol sau pur și simplu vrei să înveți mai mult din și în jurul programei școlare, 
te ajutăm bucuroși! La fel și dacă te pregătești pentru un examen important, național sau internațional. 
Iată tot ce trebuie să știi înainte să începem să colaborăm:

* Materiile la care profesorii noștri au pregătire academică, pedagogică și experiență profesională, 
dar și didactică sînt: **matematică, informatică, fizică**.

* Aspirațiile sau țintele tale școlare pot fi oricare! Fie că vrei să-ți îndrepți o notă proastă luată la clasă 
ori te pregătești pentru o testare națională (evaluare națională, bacalaureat) sau internațională (SAT, IB, GRE), 
avem profesorii pregătiți care să te ajute.

* Limba de studiu poate să fie română, engleză sau franceză. Dacă studiezi sau îți dorești să ajungi 
la o școală internațională ori pur și simplu vrei să te pregătești cu noțiuni și materiale internaționale, 
profesorii noștri te pot ajuta. Mai mult, dacă nivelul tău al unei limbi străine nu este la capacitatea dorită, 
îți putem oferi lecții complementare care să te familiarizeze mai întîi cu termenii de specialitate. 
Duolingo nu prea te învață ce înseamnă *manifold*, *eigenvalue* sau *série entière*, nu-i așa? Noi te ajutăm!

* Nu trebuie să cumperi niciun material de studiu! Ghiozdanul plin de manuale, culegeri, caiete speciale, 
memoratoare și multe altele îl poți lăsa acasă. Dacă ai deja cărți, caiete sau fișe de exerciții pe care le 
folosești la școală, vom porni de la ele. Dacă nu, baza noastră materială conține cele mai populare manuale 
și culegeri pe care le vom folosi împreună. În plus, susținem digitalizarea materialelor educaționale, 
astfel că îți vom putea transmite temele în format PDF și chiar unele manuale ori liste de exerciții 
le vei putea salva pe computer. De asemenea, toate produsele software pe care le vom folosi vor fi 
gratuite și disponibile pe toate sistemele de operare, unele dintre ele, chiar și pe mobil.

Dacă te-am convins, scrie-ne un [email](mailto:adrianmanea@poligon-edu.ro) sau folosește 
secțiunea [**Contact**](#colaborări-și-contact) și hai să învățăm împreună! 
Dacă nu ești hotărît(ă) sau ai neclarități, ne poți scrie acolo întrebările tale și 
îți răspundem imediat oricăror nelămuriri.

## Cursuri personalizate
Pentru cazurile cînd pur și simplu vrei să știi mai multe, îți oferim cursuri 
adaptate cerințelor și nivelului tău de pregătire, pe care le ajustăm exact așa cum 
ai nevoie ca să înțelegi ceea ce îți dorești.

### Cum funcționează?
Mai jos găsești portofoliul nostru actual de cursuri, pe care îl actualizăm constant. 
Una dintre valorile importante ale activității noastre este personalizarea: vrem să alcătuim 
exact cursul care ți se potrivește. Fiecare capitol va fi adaptat cerințelor, așteptărilor 
și nivelului cursanților, iar întreaga structură se poate modifica în colaborare cu voi, 
astfel încît fiecare cursant să învețe cît mai eficient și să (vă) puteți răspunde la cît 
mai multe întrebări.

Programul este flexibil, întîlnirile se desfășoară online — dar, la cerere, ne putem întîlni 
și față în față, în București —, iar discuțiile sînt încurajate, mai ales că participanții vin, 
de obicei, din medii și cu pregătiri diferite!

### Cît costă?
Cursurile se oferă în două variante:

✅ pachetul esențial, care conține 5 întîlniri (aproximativ 10 ore) și costă 600 lei;

✅ pachetul detaliat, cu 10 întîlniri (aproximativ 20 ore) și costă 1000 lei.

În plus, pentru încă 50% din valoarea cursurilor, vei primi înregistrările întîlnirilor și slide-urile prezentării la maximum 24 ore după desfășurare.

Indiferent de pachet, vei beneficia de acces gratuit la un grup de WhatsApp, unde putem continua discuțiile și distribui materiale relevante.

### Curios?
Programează o ședință de consultanță gratuită prin [email](mailto:adrianmanea@poligon-edu.ro) sau 
[WhatsApp](https://wa.me/40750408128) și hai să alcătuim împreună cursul pe care ți-l dorești!


## Cursurile noastre
### Istoria și filosofia matematicii
…din zorii civilizației umane și pînă în secolul al XIX-lea. Subiectul este vast, 
așa că noi am ales să ne concentrăm pe un obiect matematic pe cît de simplu în aparență, 
pe atît de profund, dificil și cu o istorie fascinantă: mulțimea numerelor reale. Vom vorbi pe rînd 
despre mulțimi, despre numere și vom răspunde la întrebarea *Ce face ca numere precum e, π sau să fie... reale?*

Accesează pagina cursului [aici](istorie_mate.html).

### Despre simetrie: estetică, matematică, științe ale naturii
Simetria ne înconjoară, avem o înțelegere intuitivă a ei, încît ne este greu să 
o definim riguros și ne surprinde să aflăm că este un concept de bază în matematică, 
chimie, fizică și nu numai.

Care este originea simetriei? Etimologia ne conduce la proprietăți metrice (măsurători) 
și totuși, astăzi o gîndim mai degrabă calitativ decît cantitativ.

Cum a ajuns să fie un concept de bază în științe, în artă și în filosofie?

Detalii pe [pagina cursului](simetrie.html).

### Muzica: limbaj, matematică, fizică
Prin faptul că are un mesaj, că ne vorbește fiecăruia, muzica este un limbaj. 
Este, însă, și cel mai abstract: cuvintele sînt scrise cu semne pe care puțini 
le înțeleg, iar mesajul nu este mereu transparent.

Ordinea și regulile care alcătuiesc muzica sînt, în bună măsură, matematice: 
de la structura gamelor la cea a ritmului și poliritmilor.

Iar nu în ultimul rînd, muzica ne vorbește prin sunete, vibrații ale aerului, 
guvernate de legi fizice binecunoscute.

Unde și cum se întîlnesc toate acestea? Ce putem învăța de la Oliver Sacks și 
Leonard Bernstein despre rolul muzicii în viețile noastre? Ce înseamnă *muzică generativă* sau *ritmuri euclidiene*?

Află mai multe pe [pagina cursului](muzica.html).

### Gamification și concepte de game design în educație
Utilizarea uneltelor digitale, dar și dorința de a învăța prin descoperire, 
într-un mediu relaxat și care să distreze au condus la o intersecție tot mai 
pronunțată între jocuri și educație. Este vorba atît despre jocurile video, 
cît și concepte clasice, teoretice de teoria jocurilor din matematică și economie.

Vă propunem, așadar, acest curs personalizat.
E xperiența va fi de tipul choose your own adventure, împreună cu o doză de *choices matter*.

Dacă sînteți elev, student, profesor, gamer sau pur și simplu pasionat de știință, dar și 
de tehnologia și industria jocurilor video, haideți să alcătuim împreună acest curs, 
în care să vedem cît de relevante și cît de ajutătoare pot fi concepte precum cele 
de mai sus în aproape orice proces de învățare.

Accesează [pagina cursului](gamification.html), află mai multe și înscrie-te!

### Știința din carte: Detalii matematice în literatură
A citi literatură cu un ochi pentru matematica din ea înseamnă să 
fii pregătit să te întîlnești cu spații multidimensionale, cu arbori 
care ți se ramifică sub ochi.

Pornim de la lucrări din literatura modernă și contemporană și vă invităm 
să le descoperim detaliile matematice care întregesc spațiile și lumile din ele.

Aflați mai multe pe [pagina cursului](literatura.html).

### Level up!
Transformă pasiunea pentru jocuri într-o experiență de socializare și învățare!

Jocurile, sub toate formele lor, oferă mult mai mult decît distracție, ochi obosiți 
și ore care zboară. Strategie, planificare, creativitate, imaginație — toate sînt puse 
la încercare în provocările pe care le înfrunți. Iar cînd ai și un grup cu care să le 
faci față, experiența se schimbă.

Îți propunem un mediu în care să te dezvolți ca gamer, dar și să înveți multe alte lucruri. 
Ne vom juca, vom discuta strategiile și poveștile spuse de jocuri video și board games, 
într-un cadru relaxat, dar și competitiv.

Dacă ai între 13 și 17 ani și locuiești în București, înscrie-te în clubul nostru!

[Află mai multe](level_up.html)!

## Colaborări și contact
Sîntem mereu curioși de colaborări și discuții cu oricine este interesat de educație,
științe, literatură și, în general, cam tot ce ai găsit pe pagina noastră.

Dacă ai întrebări, vrei să ne urmărești sau chiar să ne propui o colaborare,
ne găsești prin:
* email: `adrianmanea@poligon-edu.ro`;
* WhatsApp: +40 750 408 128;
* [Facebook](https://www.facebook.com/PoligonEducational).
